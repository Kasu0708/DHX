![](../img/EL_struktuuri-_ja_investeerimisfondid_horisontaalne.jpg)

### Dokumendivahetusprotokoll DHX

#### Avalik arutelu

Lugupeetud dokumendihaldussüsteemi haldaja, arendaja, poliitikakoordinaator, kasutaja!

Oleme välja töötanud uue lahenduse dokumendide elektrooniliseks vahetamiseks Eesti avaliku sektori asutuste vahel.

Uus lahendus põhineb dokumendihaldussüsteemide (DHS-de) otsesuhtlusel X-tee abil ja kannab nimetust dokumendivahetusprotokoll DHX.

Protokollis on kasutatud X-tee versiooni 6 uusi omadusi. Protokoll peab tegema dokumendivahetuse kiiremaks, lihtsamaks ja veel turvalisemaks.

Oleme hoolikalt kaalunud omadusi, mida protokollis teostada.

Samuti oleme [analüüsinud kasutajate soove ja vajadusi](https://github.com/e-gov/DHX/blob/master/files/Anal%C3%BC%C3%BCs.md) elektroonilise dokumendivahetuse korraldamisel.

[Protokolli kavand](files/Protokoll.md) on läbinud mitmeid sisemisi läbivaatusi ja täiendusringe.

Protokolli terviklikkuse ja teostatavuse kontrollimiseks (verifitseerimiseks) oleme teinud protokolli [etalonteostuse](https://github.com/e-gov/DHX-etalon).

Protokolli koostamisel oleme üritanud järginud [avatud standardimise](https://github.com/e-gov/DHX/issues/37) (_open standards_) protsessi. Avastandardit iseloomustab väljatöötamise protsessi läbipaistvus, kaasamine, tasakaalustatus ja laiahaardeline konsensus. Avatud standardimise protsessi kohustuslik osa on kavandite avalik arutelu (_public review_).

Avalikus arutelus osalejatele oleme kokku pannud väikese [abistava juhendi](#juhend).

Ootame teie arvamusi, ettepanekuid ja hinnanguid kuni 8. augustini 2016.

##### Juhend

Palume teil tutvuda:
- [protokolli kavandiga](files/Protokoll.md)
- hajusa dokumendivahetuse andmevahetusprotokolli DHX [analüüsi raportiga](files/Anal%C3%BC%C3%BCs.md)
  - analüüsitud on protokolli vastavust dokumendivahetuse ärinõuetele, käsitletud on DVK ja dokumendivahetuse probleeme; raportis tehakse ettepanekuid protokolli täiendamiseks.
- [protokolli etalonteostusega](https://github.com/e-gov/DHX-etalon). 

Arvamused palume saata:
- Eneli Järve, Riigi Infosüsteemi Amet, 663 0278, eneli.jarve@ria.ee
  - arvamused avaldatakse koondatult protokolli GitHubi lehel  
  - kui te ei soovi oma nime väljapaistmist, siis märkige seda saatmisel
- või sisestada otse protokolli [probleemide rubriiki](https://github.com/e-gov/DHX/issues)
  - olete oodatud kommenteerima olemasolevaid issue-sid või algatama uusi.
 
 

