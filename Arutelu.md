![](../img/EL_struktuuri-_ja_investeerimisfondid_horisontaalne.jpg)

### Dokumendivahetusprotokoll DHX

#### Avalik arutelu

Lugupeetud dokumendihaldussüsteemi haldaja, arendaja, poliitikakoordinaator, kasutaja!

Oleme välja töötanud uue lahenduse dokumentide elektrooniliseks vahetamiseks Eesti avaliku sektori asutuste vahel.

Uus lahendus põhineb dokumendihaldussüsteemide (DHS-de) otsesuhtlusel X-tee abil ja kannab nimetust dokumendivahetusprotokoll DHX.

Protokolli väljatöötamise eesmärk on teha dokumendivahetus kiiremaks, lihtsamaks ja veelgi turvalisemaks.

Oleme hoolikalt kaalunud omadusi, mida protokollis teostada ja lähtunud protokollide parimast praktikast.

Samuti oleme [analüüsinud DHSde kasutajate soove ja vajadusi](https://github.com/e-gov/DHX/blob/master/files/Anal%C3%BC%C3%BCs.md) elektroonilise dokumendivahetuse korraldamisel.

[Protokolli kavand](files/Protokoll.md) on läbinud mitmed sisemised läbivaatused ja täiendusringid.

Protokolli terviklikkuse ja teostatavuse veelkordseks kontrollimiseks (verifitseerimiseks) oleme teinud protokolli [etalonteostuse](https://github.com/e-gov/DHX-etalon).

Protokolli koostamisel oleme üritanud järginud [avatud standardimise](https://github.com/e-gov/DHX/issues/37) (_open standard_) protsessi. Avastandardit iseloomustab väljatöötamise protsessi läbipaistvus, kaasamine, tasakaalustatus ja laiahaardeline konsensus. Avatud standardimise protsessi kohustuslik osa on kavandite avalik arutelu (_public review_).

Avalikus arutelus osalejatele oleme kokku pannud väikese [abistava juhendi](#juhend).

Ootame teie arvamusi, ettepanekuid ja hinnanguid kuni 8. augustini 2016.

Teie arvamus on oluline, et saaksime protokolli "lukku lüüa" ja 2017. a alustada rakendustegevustega.

##### Juhend

Palume teil tutvuda:
- [protokolli kavandiga](files/Protokoll.md)
- hajusa dokumendivahetuse andmevahetusprotokolli DHX [analüüsi raportiga](files/Anal%C3%BC%C3%BCs.md)
  - analüüsitud on protokolli vastavust dokumendivahetuse ärinõuetele, käsitletud on DVK ja dokumendivahetuse probleeme; raportis tehakse ettepanekuid protokolli täiendamiseks.
- [protokolli etalonteostusega](https://github.com/e-gov/DHX-etalon). 

Arvamused palume saata:
- Arvamused palume saata RIA koostööpartnerile DHX analüüsi väljatöötamisel: Evelin Kuusik, BPW Consulting OÜ, evelin.kuusik@bpw-consulting.com
  - arvamused avaldatakse koondatult protokolli GitHubi lehel  
  - kui te ei soovi oma nime väljapaistmist, siis märkige seda saatmisel
- või sisestada otse protokolli [probleemide rubriiki](https://github.com/e-gov/DHX/issues)
  - olete oodatud kommenteerima olemasolevaid issue-sid või algatama uusi.
 
 

